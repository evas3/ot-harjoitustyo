KÄÄRETORTTU
(Vegaaniliitto -https://vegaaniliitto.fi/kaaretorttu/)

Pohja:
    3 dl vehnäjauhoja
    2 tl leivinjauhetta
    1,7 dl sokeria
    1 dl omenahilloa
    1 dl vettä
    0,25 dl öljyä

Leivinpaperille:
    sokeria

Väliin:
    puolukoita, kauravaniljakastiketta, vähän kinuskikastiketta
    tai omenahilloa
    0,5 dl (vatkattua) kauravaniljakastiketta ja 1 tl kanelia
    tai marjoja ja kauravaniljakastiketta

Sekoita kuivat aineet keskenään ja lisää keskenään sekoitetut hillo, vesi ja öljy. Sekoita mahdollisimman vähän. Kaada taikina leivinpaperin päälle ja levitä lusikalla pellin kokoiseksi.
Paista 225 asteessa noin 8 - 10 min. Levyn ei tarvitse ruskettua, vaan saa jäädä vaaleaksi (reunoihin saa kuitenkin tulla väriä). Valmista täyte levyn kypsyessä.
Kumoa kypsä levy heti toisen leivinpaperin päälle, jolle on ripoteltu sokeria. Leikkaa ohuelti levyn reunat pois. Levitä välittömästi täytteet levylle, hillo ensin ja sitten vaniljakastike/-kiisseli. Jätä reunoihin parin sentin verran ilman täytettä. 
Kääri varovaisesti rullalle leivinpaperia apuna käyttäen. Jos levy ehtii ennen käärimistä jäähtyä liikaa, se repeilee. Kääri leivinpaperi lopuksi rullan ympärille.
Laita jääkaappiin vetäytymään. Kääretorttu on parhaimmillaan vasta seuraavana päivänä.

MANSIKKAKAKKU
(Hannansoppa ruokablogi -https://hannansoppa.com/mansikkakakku-vegaaninen/)


Kakkupohja:
    4 dl vehnäjauhoja
    2 dl sokeria
    1 dl perunajauhoja
    1 tl leivinjauhetta
    1 tl ruokasoodaa
    ½ tl suolaa
    3 dl kauramaitoa
    1 dl rypsiöljyä
    1 rkl omenaviinietikkaa
    1 tl vaniljatahnaa tai -uutetta
    vuuan jauhottamiseen vegaanista margariinia ja korppujauhoja

Kermavaahto:
    2 ½ dl soija- tai kauravispiä
    150 g vegaanista tuorejuustoa
    1 rkl sokeria
    1 tl vaniljatahnaa tai -uutetta

Raparperihillo:
    5 dl raparperin paloja
    1 rkl vettä
    1 dl hillosokeria
    1 tl vaniljatahnaa tai -uutetta

Lisäksi:
    kostutukseen kaurajuomaa
    väliin ja kakun päälle runsaasti tuoreita mansikoita


Valmista ensin kakkupohja. Sekoita kuivat aineet keskenään. Sekoita toisessa kulhossa märät aineet ja yhdistä seokset. Sekoita vain sen verran, että ainekset ovat hyvin sekaisin.

Voitele ja korppujauhota kakkuvuoka. Kaada taikina vuokaan.

Paista kakkupohjaa 170 asteessa noin 40 minuuttia tai kunnes se on kypsä.

Anna pohjan jäähtyä hetki. Kippaa se sitten lautaselle jäähtymään.

Tee sillä välin raparperihillo. Leikkaa raparperi paloiksi ja laita kattilaan veden kanssa. Kuumenna kiehuvaksi ja sekoita joukkoon hillosokeri. Anna porista noin kymmenen minuuttia. Mausta vaniljalla ja anna jäähtyä.

Vatkaa vispikerma vaahdoksi ja sekoita joukkoon tuorejuusto. Mausta sokerilla ja vaniljalla.

Leikkaa täysin jäähtynyt kakkupohja kolmeen osaan ja kostuta levyt kaurajuomalla.

Levitä pohjalle puolet raparperihillosta ja vajaa kolmasosa vaniljavaahdosta. Ripottele vaahdon päälle mansikkaviipaleita. Tee toinen kerros samalla tavalla.

Levitä loppu kermavaahto kakun päälle ja koristele mansikoilla. 